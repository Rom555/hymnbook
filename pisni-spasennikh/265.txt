Був ти, друже на Голгофі, 
Де Христос страждав? Які рани там глибокі Він за нас прийняв! Чи ти бачив скільки Крові 
З ран святих стекло, 
Бачив той вінок терновий 
На чолі Його? 

Чи ти чув розлуки слово: 
“Боже, Боже Мій! 
Чом лишив Мене Самого
В боротьбі тяжкій?! 
Я прийшов до них з любов’ю, Прагну їх спасти, 
А вони Мене розп’яли…
Боже, їм прости!

Завершилось! – 
І до Твоїх, Отче, рук святих Віддаю Мій дух покірно, 
Ти Його прийми!” 
Друже, знай, що задля моїх 
І твоїх провин 
Мусив тяжко так страждати 
Святий Божий Син.

Тому, друже, не вагайся, 
На Голгофу йди, 
У ніг Господа Ісуса 
Весь свій гріх склади. 
А із уст Його почуєш 
Ті слова любві: 
“Ще сьогодні ти зі Мною 
Будеш у раю”.