Ой, у Вифлеємі весела новина,
радуйся!

P:
:,: Ой, радуйся, земле,
Божий Син народився!:,:

Там Діва Марія народила Сина,
радуйся!

І Отцівське Слово 
зодяглося в тіло, радуйся!

В мороці земному 
сонце засвітило, радуйся!

Ангели співають 
Господу Своєму, радуйся!

Славу, честь складають
Йому – Родженому, радуйся!

Ми Народженого 
Христа прославляймо, радуйся! 

Господеві Спасу 
всі поклін віддаймо, радуйся!