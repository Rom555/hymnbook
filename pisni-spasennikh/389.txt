Ви всі любите ходити 
Шляхом правди до Отця, 
А чому ж це ваші діти 
Ще не знають про Творця?

P:
О батьки, ви своїх діток 
Тих, що Бог вам дарував, 
Приведіть їх до Ісуса, 
Бо й за них Він постраждав.

Де дочка твоя, о мати,
І чому вона не тут? 
Чом не хоче з себе зняти 
Тягаря гріховних пут?

Батько, в зібранні співаєш
І радієш з Богом ти, 
А чому твій син блукає 
В цьому світі марноти?

О батьки, розповідайте 
Своїм дітям про Христа,
І весь час за них благайте,
Щоб спасла їх Кров свята.