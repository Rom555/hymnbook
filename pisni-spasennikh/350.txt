Як прийде Господь у славі, 
Чи готовий будеш ти? 
:,: Досі ходиш у темряві 
І живеш у марноті. :,:

Подивися на Голгофу, 
Як Він тяжко там страждав; 
:,: То за тебе, милий друже, 
Щоб і ти спасіння мав. :,:

О нещасний ти не знаєш, - 
Скоро вже Господь прийде; 
:,: Він і праведних, і грішних – 
Всіх нежданно тут знайде. :,:

Він розкриє вічну книгу, Перегляне її Сам 
:,: І довідається з неї, 
Чи записаний ти там? :,:

Коли будеш Йому вірний, 
Прийме з радістю тебе, 
:,: А як будеш непокірний, 
Він у Царство не прийме. :,:

Скаже: “Йдіть в вогонь прокляті!” Там не буде каяття, - 
:,: Вічно будеш там ридати, Проклинать своє життя. :,: