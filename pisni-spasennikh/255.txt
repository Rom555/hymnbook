У Вифлеємі нині новина:
Пречиста Діва родила Сина,
:,: В яслах на сіні Його поклала, 
Пісню тихенько йому співала.:,:

І пастухам вістку ангел звіщає:
Радощі, спокій Бог нам посилає;
:,: До Вифлеєму всі поспішайте.
В бідній Дитині Спаса вітайте.:,:

Там херувими з неба злітають, 
Ангельські хори Спаса вітають.
:,: Пастух убогий несе, що може,
Щоб привітати Дитятко Боже.:,:

А за зорею з далеку, з Сходу,
Йдуть мудреці з чужого народу.
:,: Золото щире, ладан та миро,
Царські дарунки подарували.:,:

Любий наш Спасе! Ми не багаті,
Дарів коштовних не можемо дати,
:,: То ж в подарунок несем від себе
Віру та щиру любов до Тебе.:,: