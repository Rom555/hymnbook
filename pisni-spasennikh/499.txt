Дух Святий навесні разом з сонцем ясним моє серце від сну розбудив, Він і радість приніс, і веселі пісні Про щасливі майбутнії дні.

Я співав про любов 
у терновім вінку, 
Як Христос за людей умирав, 
Про щасливу країну
ясну в небесах, 
Що для вірних Христос обіцяв.

Ясний промінь погас, 
злий орел прилетів, 
Він позаздрив веселим пісням.
В чисте серце моє 
він отруту впустив, 
Викрав пісню і геть полетів. 

І тепер нема слів, 
щоб співати пісні, 
в очах мої сльози блищать. 
Я німий перед Тобою, 
Ісусе, стою, 
Хочу скинуть ношу свою.

Любий Боже, 
Ісус, я благаю Тебе, 
Поможи в цю хвилину тяжку, Нехай зникне сльоза, 
пройдуть дні сумні, 
Поверни знову пісню мені.