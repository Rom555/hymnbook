Пам’ятай про Бога завжди, 
Друже мій, не забувай; 
Життям, словом і ділами 
Його в світі прославляй. 

Ти собі все так говориш: “Молодий – то веселись,
А коли вже постарієш, 
Тоді кайся і молись”.

О, нещасний, ти не знаєш, 
В яку пору ти умреш; 
Може завтра вже не встанеш, Жити більше не будеш.

Може завтра побудують 
Гроб сосновий вже тобі,
І земля навік покриє 
Твоє тіло в глибині.

О душе, душе, загинеш, 
Так, загинеш ти тоді; 
Пізно каятися буде, 
Любий друже, вже тобі.

Треба всі гріхи лишити, 
Грішнику це пам’ятай; 
Не забудь Христа прийняти, 
Все життя Йому віддай.

Пам’ятай про це, мій друже,
В молодих твоїх літах. Прославляй Христа Ісуса, - Житимеш з Ним в небесах.