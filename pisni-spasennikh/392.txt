З неба Спас у славі 
Дивиться на світ 
Й діточкам ласкавий 
Завжди шле привіт.

Ми малі і можемо
Манівцем піти, 
По небесній стежці, 
Спасе, нас веди.

В життєвих потребах 
Поміччю нам будь 
Й правдою до неба
Нам просвітлюй путь.

Ми Тобі співаєм, 
Спасе дорогий, 
Ми Тебе благаєм, 
Боже наш Святий.

Як на квіти роси, 
Ласку Ти пролий, 
Ми Тебе всі просим, 
Спасе дорогий.

Щоб ми виростали 
Божими дітьми,
Тебе б шанували
Скрізь поміж людьми.