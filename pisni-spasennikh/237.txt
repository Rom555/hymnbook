Де живуть у злі й без Бога, 
Ти життям не називай, 
Для Спасителя Ісуса 
Запал серця ти віддай. 
Друже, глянь, як народ гине 
У гріхах і марноті.
Не знайдеш ти тут спокою, Щастя лиш знайдеш в Христі. 

О, збирай борців за віру,
До Ісуса закликай, 
День за днем проходить скоро, Не барися, поспішай! 
Скільки душ Христа не знають
І без Господа живуть!
Розкажи їм про Ісуса 
І направ на добру путь.

Свідком будь ти перед нами, Розкажи, що бачив сам, 
Як любов Свою Спаситель 
Дав покірним всім серцям. 
Ти віддай себе Ісусу,
Всі літа ще молоді, 
Ти віддай Йому і старість, Будеш з Богом жить тоді!

О, віддайся ти Ісусу, 
І за тебе Він страждав; 
На хресті терпів Він муки, 
Кров невинну проливав. 
Серце хто віддасть Ісусу, 
Вічне в Нім життя знайде,
Того Сам Христос, Син Божий,
В Царство радості введе.