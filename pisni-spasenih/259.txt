Ночі пізня вже година,
Заспокоїлось все, спить,
А Ісус на самотині 
Тихо став Отця молить: 
“Отче мій Святий, чи може Проминути чаша ця? 
Тільки хай буде, о Боже,
Воля у всім Твоя”.

Молить Він Отця, благає,
Так у другий, в третій раз,
Піт кривавий виступає 
На обличчі в гіркий час.
В саду молиться Спаситель. Його учнів сон здолів, 
Всі дрімають, хоч Учитель Докоряє, як друзів. 

“Годі, годі вам дрімати, - 
Своїм учням Він сказав, -
Ось ідуть Мене узяти,
Час страждання Мій настав, 
І проллю Я Кров святую 
За світ грішний і за вас”. 
Тишу порушив нічную 
Шум народу в журний час.

То ішов з ним Юда – зрадник,
Він Христа поцілував,
Кого мали вони взяти, 
Цілуванням показав. 
Руки Господу зв’язали,
До Пилата повели, 
Наглумились, оплювали 
І судити почали. 

Покарать Його рішали. “Розіпни!” – народ кричав, 
На Голгофі розіп’яли, 
Там за нас Він умирав.
І невидане щось сталось:
Ніч удень, - всіх жах обняв,
І завіса розірвалась,
Богу Дух Свій Спас віддав.