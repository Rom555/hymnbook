Гляньте, браття, в гору 
в синій небозвід, 
На шляхи небесні, 
на молочний світ, 
Сонце, місяць, зорі, - 
хто їх засвітив? 
Ту красу Всесильний 
наш Господь створив.

Гляньте, браття, в море,
в темний океан,
Що хвилює води, 
мов пшеничний лан? 
Хто життя в глибинах
водних учинив?
Дива ті Всесильний 
наш Господь створив.

Гляньте, любі браття,
в піднебесний світ, Весело літає там пташини рід, 
Хто орлам, соколам
крила приростив? 
Дива ті Всесильний 
наш Господь створив.

Гляньте кругом себе, 
на луги й поля:
Пишно вбрата в квіти 
наша вся земля,
Хто в ліси й левади 
звірів поселив? 
Все те Всемогутній 
наш Господь створив.

Гляньте всі на себе,
гляньте на братів,
Хто серденькам нашим
битися звелів? До науки й віри спрагу в нас вселив? 
Все те, браття, Бог дав, 
Він це все створив.

Хто Всесвіт тримає у Своїх руках, Так про сонце дбає,
як і про комах, 
Той ще більше дбає 
про дітей Своїх, Щедро наділяє Він добром усіх.