Сьогодні рік минає, 
Скінчився ще один, 
Але ми вірно знаєм, 
Що вічний Божий Син 
Нам рік увесь минулий 
Усюди помагав, 
Будив серця заснулі, 
В безсиллі силу дав.

Все на землі минає, 
І слава, і краса 
Забудеться, щезає, 
Мов ранішня роса.
А вічність відкриває 
Лише любов Христа, 
На нові дні з’єднаєм 
ми наше з Ним життя.

Візьми ж нас, милий Боже, 
Веди в майбутніх днях, 
З Тобою переможем 
Спокуси, гріх і жах. 
Твою пошли нам силу 
Щоб плід ми принесли, 
Дні наші рахували 
І мудро прожили.