Чи знаєш битву Ісуса, 
Муки страшні від хреста? 
Весь я сльозами заллюся, 
Смерть як згадаю Христа. 
О, як над Ним там знущались, 
Як розпинали Його! 
:,: Цвяхи, мов змії, в’їдались 
В руки і ноги Його :,:

З ран Кров стікала струмочком, - 
Син Божий там умирав; 
А непроглядний жах, морок 
Землю тоді покривав. 
Там дух злоби притаївся – 
Змій беззаконня, гріхів…
:,: О, як в Страдальця він в’ївся, Темні хрести три обвив. :,:

Весь я сльозами заллюся, 
Як пригадаю той час, 
Коли Спаситель у муках 
Прагнув спасти усіх нас. 
Як умирав Він, молився 
За розпинателів злих, 
:,: Як до кінця полюбив нас,
Взявши на Себе наш гріх. :,:

Глянь на Зорю Воскресіння, 
Слухай спів дивний хвали, 
Бачиш, виходить нетлінний 
Цар і Спаситель землі! 
Дишучи злістю німою, 
Змій той побитий лежить. 
:,: Пастир до стада явився, 
Щоб Своїх вірних водить. :,: