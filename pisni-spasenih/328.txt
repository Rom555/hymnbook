Не сумуй ти, душа дорогая, 
Не журися, а радісна будь. Незабаром ввійдеш ти до раю, Спас нас любить, 
про це не забудь.

Ти надійся на Господа Бога, 
І частіше молися в тиші, 
Тоді стихне у серці тривога,
І настане спокій для душі.

В світі хвилі бушують, як в морі, Виє грізно страшний буревій, 
Але глянь ти з надією вгору, 
Там пильнує весь час Отець твій.

Нам недовго 
лишилось страждати, 
Почекай й настане кінець;
І підемо ми всі спочивати, 
І одержимо славний вінець.

Пристань тиха нас всіх там чекає, Там журби і тривог вже нема, 
Там ясніше від сонця Бог сяє, Зникне смерть і темрява нічна.

Не сумуй же, душа моя люба, 
Не журися, не плач, не зітхай. Нас по смерті чекає не згуба, 
А блаженство і радість, і рай.