Любив Ісуса Йосип щиро, 
Пречисте тіло зняв з хреста
І полотном обвив він чистим, 
У гробі положив Христа.
Ворожі сили не змовкали, 
Боялись, що Він може встать; 
Вони негайно наказали 
До гробу приложить печать.

Як тільки почало світати, 
Жінки до гробу вже спішать. 
І ось два мужі в білих шатах
Вже там на камені сидять. 
Небесні слуги в божій силі камінь відкинули, і враз 
Ворожу ту печать розбили, - 
Христос воскрес 
в той дивний час.

Жінки до гробу заглядають 
і бачать чудо із чудес. 
І ангели у них питають: 
“Кого шукаєте? – Воскрес!” 
І в радості жінки вертають, 
Звістить апостолам спішать, 
про чудо їм розповідають,
“Христос воскрес!” – благовістять.