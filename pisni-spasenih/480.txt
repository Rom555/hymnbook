В сльозах прихожу я до Тебе, Всесильний Батьку дорогий, 
О, пригорни мене до Себе, 
Дай радість Ти душі моїй.

P:
Нехай же буде Твоя воля,
Нехай святиться ім’я Твоє, 
Нехай же буде Твоя воля – 
нехай, нехай.

Коли сльоза туманить око, 
А серце плаче і щемить, 
Тоді душа моя так хоче 
Тебе побачити в ту мить.

Як часто душу огортають 
Тяжкі сумніви у житті. 
Та Ти мені допомагаєш 
Все далі, далі йти.

Нехай душа моя співає, 
А серце рветься в небеса, 
Тебе я, Боже, прославляю 
за чудні, дивнії діла.