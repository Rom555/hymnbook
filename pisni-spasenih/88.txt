О, наш Отець на небесах, Почуй моління Ти моє! 
Хай у житті, в благих ділах Святиться ім’я ввік Твоє. 

Ти бачиш все, о наш Отець, Тремтить перед Тобою все; Ти всього Всесвіту Творець, Хай прийде Царство вже Твоє. 

О Боже, як премудрий Ти, 
І ціль життя мого одна, 
В часи безрадісні тяжкі 
Хай буде воля ввік Твоя.

Ти Цар і Бог наш всеблагий. Життя даєш усім єствам. 
Тебе благаєм Всесвятий, 
Дай хліб щоденний нині нам!

Ти, милосердний Боже наш, Прости провини наші нам,
Як ми прощаєм в кожен час Злі вчинки нашим ворогам.

Хто без Тебе спастися б міг? В спокусу, Боже, не введи, Нас, немічних дітей Твоїх,
Від злого духа збережи.

Премудрі всі Твої діла, 
Твоє і Царство, Боже сил, 
Тобі і слава, і хвала 
Повіки вічнії! 
Амінь. 