Дві руки з’єднались нині 
Перед Господом святим, 
Щоб в тяжкій країні, 
Разом в радості іти. 
Дві руки з’єднались міцно 
Для надій і боротьби. 
Боже милий, Боже вічний, 
Щедро їх благослови.

Двоє уст тепер сказали 
Перед Богом “Так” святе, 
Жити вірно обіцяли 
Далі все життя своє. 
Боже наш, Тебе благаєм, 
Світло хай в житті сія, 
І для щастя їх з’єднає 
Хай свята рука Твоя.

Два життя було донині, 
А тепер водно злились; 
Їх зустрінуть дні журливі,
Їх зустріне сум колись.
Захисти їх, Боже милий, 
В горі їх не покидай; 
Твою втіху, Твої сили
В час потрібний їм подай.

Дві душі ось побажали 
По любові разом жить,
Щоб і щастя, горе й жалі 
Між собою поділить; 
Хай же душі ці віднині 
В Твоїй радості живуть. 
Боже їх в земній долині 
Не лиши і не забудь.