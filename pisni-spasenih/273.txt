Пригадаймо, браття, сестри,
Ті минулії часи, 
Як збирались на вечерю 
Діти Божі у любві; 
Не щоб тілу догоджати 
Час проводили вони, 
А щоб Бога прославляти, 
Як одна сім’я в любві.

За столом псалми хваління 
Щиро неслися з сердець 
За дароване спасіння,
Що у Сині дав Отець. 
У той час любов Христову 
Відчували вірні всі, - 
Церкви Божої будови 
Виростала у красі.

І тепер ми знов зійшлися
За братерським цим столом, 
Наші співи знов злилися 
У Божественний псалом. 
“О, Спасителю, благаєм: 
Будь Ти з нами в усі дні, 
Дух Святий хай нас навчає 
Жити в радості, в любві!”