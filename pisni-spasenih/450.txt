Ой, над Вифлиеємом, зірка сіяла, Там Діва Марія Сина родила. 
В пеленках сповила, 
в ясла положила – 
Це на світ родився 
Спаситель світу. 

Він на світ родився, чоловіком був, Був перша вітаний Ангельським ліком. 
Ангели співають, 
пастухи звіщають, 
Три царі з Персії у вертеп спішать.

З’явилась над ними, Божа скінія, А в яслах, на сіні, маленьке дитя. Йосип і Марія, 
над ним уже сидять,
Ручки простягає маленьке Дитя.

Йосипові Ангел у сні з’явився, Щоб з малим дитятком 
Він удалився. 
Узяв Йосиф Сина і матір його, Утікав в Єгипет, від царя злого.

А Ірод, цар злобний,
дуже засмутивсь, 
Що Ісус, Син Божий, 
на світ народивсь.
Військо розсилає на ту країну, сказав загубити малу Дитину. 

Сказав Ірод війську: «Шукайте Дитя, До двох літ рубайте маленьких дітей». Чотирнадцять тисяч маленьких дітей Було в Вифлеємі вбито у той час.

Глянь, о, Боже милий, на дітей своїх, Ти, Спаситель світу, Цар неба й землі. Пошли на нас із неба дар Твій великий. Будем Тебе славить, на вічні віки.