Радісно я вирушаю в ту путь, 
Що нею праведні в небо ідуть. Ангельських хорів доноситься спів, - Кличуть мене, щоб я з ними там жив. Вже незабаром прийду до кінця, 
Там відпочину навік у Отця. 
Там я забуду мандрівки, труди; Радісно, радісно йду я туди.

В небі чекають мене всі святі, 
Що своє щастя знайшли у Христі; Співи безжурні звучать ніч і день, Ваблять до себе ті звуки пісень; 
Як невимовно солодкі вони, 
Тягнуть додому мене з чужини. 
В сяйві співають ті хори святих; Радісно, радісно йду я до них.

Смерті жахливої я не боюсь, 
З смерті в життя вічне переселюсь. Знаю, за гробом воскресну я знов, Мене чекає там вічна любов. 
Ранок ясний, сходить сонце отам; 
В сяйві Христос зустрічатиме Сам. Все там забуду: і горе, й тугу… Радісно, радісно в небо я йду.