Христос воскрес! Христос воскрес! 
О, радість, радість нам! 
Христос воскрес! Христос воскрес! 
Кінець журбі й сльозам!
Христос воскрес! Христос воскрес! Смерть смертю подолав 
І нам спасіння вічне дав!

P:
Христос воскрес! Христос воскрес! 
О, радість, радість нам! 
Христос воскрес! Христос воскрес! 
Кінець журбі й сльозам!
Христос воскрес! Христос воскрес! Смерть смертю подолав 
І нам спасіння вічне дав!

Його злочинців руки 
На древі розп’яли, 
Йому тяжкії муки гріхом ми принесли. 
Пречиста Кров лилася
Із ран святих й чола, 
Звершилось все, Йому хвала!

З Аримафеї Йосип 
Пилата ублагав, 
З хреста щоб тіло взяти, 
І зняв, і поховав 
В саду у новім гробі.
Та сонце лиш зійшло, - 
Христа вже в гробі не було.

У сад Марія рано 
З подругами прийшла, 
І тіла там нежданно 
Вона вже не знайшла.
Явився ангел з неба 
І радісно сказав: 
“Христос уже із мертвих встав!”

Схвильована Марія 
Не стримує ридань. 
Коли – Свята подія! – 
Христос явився Сам. 
“Учитель мій!” – сказала, 
Упавши перед Ним, 
Й про чудо сповістила всім.