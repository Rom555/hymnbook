І буде: Божі діти встануть,
Усі зберуться до Христа, 
В нетлінній славі засіяють, Поллється пісня їх свята. 

Старі і молоді, і діти, 
Зодягнені усі в віссон, 
Там будуть Бога прославляти, Коли зберуться на Сіон.

Господь усіх ласкаво прийме Своїх улюблених дітей, 
Зневагу від людей з них здійме
І сльози витре з їх очей.

Там вже ніхто ні мук, ні болю 
Не нанесе ніколи їм, 
І хто томився тут в неволі,
Ввійде в небесний він спокій.

Не буде й тіні там страждання. 
І смерть повіки не прийде, 
І світло Божого проміння 
Не потемніє, не зайде.

Вони, як зорі, там засяють 
В небесній славі і красі. Блаженства вічного зазнають 
В Христовім царстві вірні всі.