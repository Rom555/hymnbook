Чарівна голубінь небес, 
Наша спільна завітна мрія, Скільки бачу в Тобі чудес, Мимоволі душа радіє. 
І на крилах летить туди, 
Де Спаситель мене чекає, 
Де немає страждань й біди, 
Де Христос наче сонце, сяє.

P:
Там закінчиться шлях земний, Там спасіння знайду для себе,
І прошу, о, Спаситель мій, 
Дай ввійти в те чудове небо.

Слабну я, але далі йду, 
Моя сила нині тільки в Бозі. 
В небі щастя своє знайду, 
Але поки ще я в дорозі. 
Хоч страждання терплю не раз, Зустрічаю життєві грози, 
Але вірю: настане час – 
Сам Спаситель осушить сльози.

Синє небо, Твоя блакить, 
Ніжно душу мою чарує, 
І до Тебе вона летить, 
За Тобою тужить, сумує. Розганяючи зло і страх, Забуваючи всі турботи. 
У гарячих своїх сльозах Споглядаю Твої висоти. 