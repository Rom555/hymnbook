Великий Бог! Коли на світ погляну 
І бачу все, що Ти створив в красі, 
Як кожний квіт склада 
Тобі пошану, 
І як обняв любов’ю Ти усіх; - 

P:
Тоді, Господь, 
мій дух співа Тобі:
“Великий Ти! Великий Ти!”

Коли дивлюсь на мерехтючі зорі – Там, де горять світи незнані нам, Де сонце й місяць 
в нічному просторі 
Пливуть в тиші, 
подібно кораблям; - 

Як навесні природа розцвітає,
І чую я в діброві солов’я,
І пахощі весняні я вдихаю, 
І шумом рік дзвінких любуюсь я; - 

Коли із хмар навислих грім лунає, І в пітьмі ночі блискавка блищить; Як під дощем природа оживає 
І радуга барвиста заяснить; -

Коли беру я Книгу Заповіту
І в ній читаю про Твої діла, 
Як полюбив Ти нас,
людей, на світі,
І Свого Сина з неба нам послав; -

Коли Його любов й покору бачу, Як Він терпів і всім слугою був, Як, щоб спасіння дать, 
злочинець наче, 
Помер, пролив 
Свою невинну Кров; - 

Коли спокуси серце огортають, 
І дух мій тужить у важкій журбі, 
І Він пречисті руки простягає,
І ніжно зміцнює у боротьбі; -

Коли Господь мене Сам закликає, І світить промінь сяєва Його, 
Тоді мій дух в покорі замовкає, Признавши велич Господа свого.