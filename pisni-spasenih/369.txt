Розкішно листям весь покритий Пишався сад в своїй красі.
Бо сам господар знаменитий Зростив його на диво всім.
Він кожний рік у сад приходив, Прегарний сад свій навіщав, Уважно всюди він обходив, 
Усе в саду спостерігав.

Поміж дерев тут розрослася 
В саду смоковниця одна, Розкішно в листя одяглася, 
А плоду все ж на ній нема. 
Два роки так було із нею; Господар в третій рік прийшов, 
З усіх сторін дививсь на неї, 
А смоквів знову не знайшов.

Тоді, засмучений душею, Садівникові він сказав: 
“Я в серці все держав надію, 
Від неї плоду я чекав. 
Вона ж росте собі безплідно, Займає місце у саду, 
Зрубай це дерево негідне 
І викинь, поки я прийду!

Уже два роки я не бачу
На ній ні цвіту, ні плодів;
Нащо ж для неї місце трачу, 
Тут щось би інше посадив”. Садівник з жалості до неї Господаря почав просить: 
“О, потерпи ще, є надія,
На рік цей ще її лиши.

Зроблю прочистку між гілками, Потоком чистим обведу, 
І літом між її гілками, 
Можливо, смокви вже знайду. Коли ж даремна праця буде, 
Й своїх плодів вона не дасть.
Тоді для дров її зрубати, Господаре, Ти маєш власть!”