Що то за предивна
в світі новина? 
Це Діва Марія Сина родила. Вона Його народила, 
зараз Його і сповила 
Господнє Дитя. 

Три царі зі Сходу 
до Рожденного ідуть, 
Злото, ладан, миро – подарки несуть. 
Вийшов Ірод та й питає, 
їх до себе звертає: 
“Куди ви йдете?”

Вони йому кажуть: 
“До Рожденного йдем, 
Золото ладан, миро – 
подарки несем”. 
“Прошу вас, потрудіться, Рожденному поклоніться,
До мене зайдіть”. 

Вони Рожденному, поклін відали, На іншу дорогу та й повернули. Ангел вперед виступає, від Ірода відвертає: “Не йдіть до нього”. 

А Ірод – цар злобний, 
злобно лютує, 
Розсилає військо, 
щоб вбити Його. 
Слуги наказ виповняють
– малих діток убивають 
– Христа шукають. 

Матері з печаллю 
плачуть, ридають, 
Що перед очима 
діток вбивають:
“Ой, дитино моя мила, 
що ти злого наробила? 
Ой, печаль моя!”