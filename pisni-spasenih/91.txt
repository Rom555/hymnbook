Боже, знов перед Тобою
На колінах я стою, 
Впав я духом і душею, 
То ж благаю і молю, 
Бачиш, сил в мені не стало. 
Бачиш в серці пустоту, 
Що любити перестало 
Правду вічну та святу.

Я пригадую: бувало, 
Ти з святих небес зливав
Твого Духа, і чимало 
Ти Своїх дарів давав.
Був тоді я сильний, дужий, 
І Твої діла творив, 
І мій дух слабий, недужий 
Ти щодня животворив. 

Дай мені Твоїх сил знову, 
Мене світлом просвіти, 
З уст моїх зірви окови 
І до Себе знов пусти. 
Здійми пута Ти ворожі, 
Віднови в душі любов, 
Оживи мене, мій Боже, 
Щоб для Тебе жив я знов.